# Onderwerp 2: state management

## Opdracht 2: component state is niet altijd voldoende

We gaan routing toevoegen aan de applicatie. Zodra de gebruiker op het eerste scherm een hoofdgerecht heeft gekozen,
komt er een link naar het tweede scherm beschikbaar. Op het tweede scherm wordt ook informatie uit het eerste scherm
gebruikt. De header die we in opdracht 1 gemaakt hebben is op beide schermen zichtbaar.

In opdracht 1 hebben we bij het toevoegen van de header een scenario gezien, waarin je kunt overwegen om gebruik te
maken van global state in plaats van component state. In opdracht 2 komen we nog 3 redenen tegen waarom je global state
nodig kunt hebben.

### Routing

De AppComponent bestaat uit een <app-header> en een <app-main-dish>. De <app-header> blijft staan. De
<app-main-dish> gaan we vervangen door een router-outlet, waarin de route-specifieke componenten door Angular worden
gerenderd.

1. Vervang in app.component.html <app-main-dish> door <router-outlet>.
2. Open app-routing.module.ts. Voeg een pad 'main' toe, dat de MainDishComponent op het scherm rendert.
3. Voeg een pad '**' toe dat redirect naar 'main'. Wat doet dit?
4. Open de applicatie en kies een gerecht. Wordt het totaalbedrag van je bestelling in de HeaderComponent bijgewerkt?
   Waarom (niet)? Kun je dit oplossen door @Input()- en @Output()-bindings?

### Tweede pagina toevoegen

We maken nu een tweede pagina waarop de gebruiker een nagerecht kiest. We tonen op die pagina achtereenvolgens: het
gekozen hoofdgerecht van de vorige pagina, een lijst van desserts waaruit de gebruiker kan kiezen en het totaalbedrag
van de bestelling.

1. In opdracht 1 hebben we een main-dish-feature-module met een main-dish-component en een dish-form-component gemaakt.
   In welke module/op welke plek zou je de DessertComponent maken? Waarom?
2. Maak een DessertModule en een DessertComponent. Hiervoor kun je weer ng new gebruiken.
3. Voeg in app-routing.module.ts een pad 'dessert' toe dat de DessertComponent op het scherm rendert.
4. Vergeet niet de DessertComponent toe te voegen aan de exports van je DessertModule, en de DessertModule aan de
   imports van je AppModule.
5. Toon in stap 1 van de wizard de link naar 'dessert', zodra de gebruiker een hoofdgerecht heeft gekozen.
6. Start de applicatie en test dat de link werkt.

### Tweede pagina implementeren

We implementeren nu de tweede pagina.

```html
<p>Als hoofdgerecht heb je gekozen: {{ selectedMainDish?.name }} </p>

<h1>Stap 2/2: Kies je nagerecht:</h1>

<app-dish-form [dishes]="desserts | async" (selectedDishChange)="onSelectedDishChange($event)">
</app-dish-form>

<ng-container *ngIf="selectedDessert">
  Het totaalbedrag van je bestelling komt op {{ totalPrice }}
</ng-container>
```

1. Plak bovenstaande html in dessert.component.html.
2. Voeg de volgende properties en methoden aan de DessertComponent toe:
   ```
   desserts: Observable<Dish[]>;
   selectedMainDish: Dish;
   selectedDessert: Dish;
   totalPrice: number;
   onSelectedDishChange(dish: Dish): void {}
   ```
3. In het eerste scherm hebben we gebruik gemaakt van een dumb component DishFormComponent. Het blijkt dat deze dumb
   component goed herbruikbaar is. Verplaats de DishFormComponent naar de SharedModule en zorg er door middel van de
   juiste declarations, exports en imports voor dat de DishFormComponent in beide schermen werkt.
4. Roep dishService.getDishes() aan en filter nu het resultaat op dish.type === 'dessert'. Wijs de waarde toe aan de
   property desserts.
5. Zet de waarde van selectedDessert in de methode onSelectedDishChange().
6. Kun je met behulp van @Input() en @Output-bindings het gekozen hoofdgerecht en de totaalprijs tonen? Waarom (niet)?
7. Bij het laden van de desserts is er een vertraging totdat de te kiezen desserts getoond worden. De lijst met alle
   gerechten wordt opnieuw van de server opgehaald, terwijl dat op het eerste scherm ook al gebeurd was. Wat zou je
   kunnen doen om dit te voorkomen?

### Optioneel

1. Maak gebruik van de router-module om lazy loading voor de twee pagina's te implementeren.
