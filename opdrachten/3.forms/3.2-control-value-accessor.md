# Onderwerp 3: Reactive forms

## Opdracht 2: custom herbruikbare form-componenten

Je kunt zelf herbruikbare form-componenten schrijven. Je bent dan niet meer aangewezen op alleen de standaard
input-componenten van html. Je kunt bijvoorbeeld een herbruikbare adres-component maken, die uit meerdere velden
bestaat:

```html

<app-address-control [formControl]="addressControl"></app-address-control>
```

De app-address-control rendert in dit geval bijvoorbeeld het straat-, huisnummer-, postcode- en woonplaats-veld en geeft
als waarde in één keer een JavaScript-object met het hele adres terug.

We gaan deze techniek gebruiken om het DishFormComponent ook beschikbaar te kunnen stellen als formControl, dus

```html

<app-dish-form [formControl]="selectedDishControl">
```

### DishFormComponent benaderen via FormControl

1. Open main-dish.component.html. Verwijder de (selectedDishChange) property binding van <app-dish-form>.
2. Vervang deze door \[formControl]="mainDishControl".
3. Voeg een property mainDishControl = new FormControl() toe aan de MainDishComponent.
4. Draai de applicatie. Welke foutmelding krijg je?
5. Open dish-form.component.ts. Voeg "implements ControlValueAccessor" toe aan de klasse.

### ControlValueAccessor implementeren

ControlValueAccessor heeft drie belangrijke methodes:

- writeValue wordt aangeroepen wanneer van buitenaf een nieuwe waarde op het FormControl wordt gezet. Dit gebeurt
  bijvoorbeeld bij het zetten van een initiële waarde op een form. Stel dat een adresform gebruikt wordt om een bestaand
  adres aan te passen. Bij het zetten van het bestaande adres op de formControl zal Angular dan de methode writeValue
  met het bestaande adres aanroepen. De writeValue-methode moet er in dat geval voor zorgen dat het adres in het
  component aan de gebruiker wordt getoond.
- registerOnChange() wordt éénmalig door Angular aangeroepen. De meegegeven functie is een callback-functie, die moet
  worden aangeroepen iedere keer dat de gebruiker in het component iets aan de waarde verandert. Bijvoorbeeld:
  de gebruiker past het adresveld aan. Binnen het adrescomponent constateren we dat. Het adrescomponent moet op dat
  moment aan Angular vertellen wat de nieuwe waarde van het FormControl is. Daarvoor roept het component de functie aan
  die is geregistreerd bij registerOnChange.
- registerOnTouched() doet net zoiets. De callback-functie die hier geregistreerd wordt kan door het component worden
  aangeroepen om Angular op de hoogte te stellen dat Angular het FormControl vanaf nu als "touched" moet beschouwen.

1. Implementeer writeValue: `this.dishControl.setValue(obj)`. Wat gebeurt hier?
2. Implementeer registerOnChange(): `this.onChange = fn;`. Maak zelf de property onChange aan.
3. Subscribe in de constructor op dishControl.valueChanges. Zorg ervoor dat bij iedere verandering van waarde
   this.onChange wordt aangeroepen met de nieuwe waarde. Wat bereik je hiermee?
4. Zorg dat de subscription van de vorige stap wordt beëindigd bij de OnDestroy van de DishFormComponent.
5. Herhaal stappen 2 tot 4 voor onTouched.
