# Onderwerp 3: Reactive forms

## Opdracht 1: eenvoudig formulier

We gaan een derde stap aan de wizard toevoegen. In deze stap vult de gebruiker zijn adresgegevens in waar de maaltijd
bezorgd moet worden.

### Derde stap aan de wizard toevoegen

1. Voeg een module DeliveryModule toe aan het project.
2. Genereer een component DeliveryComponent. Let er op dat deze binnen de DeliveryModule terechtkomt, en niet in een
   andere module.
3. In app-routing.module.ts: voeg een route 'delivery' toe. Zorg dat deze de DeliveryModule/DeliveryComponent inlaadt.
4. Indien je gebruik maakt van lazy loading, voeg RouterModule.forChild(routes) toe aan de imports van je
   DeliveryModule. Geef als routes een enkele route '**' op die de DeliveryComponent opent (zie bijvoorbeeld de
   DessertModule voor een voorbeeld).
5. Voeg ook meteen de SharedModule toe aan je imports. Daarmee importeer je impliciet meteen de ReactiveFormsModule die
   we straks nodig gaan hebben.
6. Voeg de volgende code toe aan het einde van je dessert.component.html:
   <p><a routerLink="/delivery">Kies de bezorging</a></p>

Je kunt nu in de browser je applicatie openen, en door de drie verschillende stappen van de wizard heen klikken.

### Formulier toevoegen (HTML en SCSS)

1. Maak in de delivery.component.ts een form met drie inputs:
   ```html
   <h1>Bezorging</h1>

   Op welk adres moeten we je gerechten bezorgen?

   <form class="addressform">
     <p>
       <label for="name">Naam:</label>
       <input id="name">
     </p>
     <p>
       <label for="zipCode">Postcode:</label>
       <input id="zipCode">
     </p>
     <p>
       <label for="number">Huisnummer:</label>
       <input id="number">
     </p>
     <p>
       <input type="submit" value="Bestellen">
     </p>
   </form>
   ```
2. Vul het volgende in in de bijbehorende delivery.component.scss. Welke verschillen met gewone CSS zie je?
   ```scss
   .addressform {

     label {
       width: 8rem;
       display: inline-block;
     }
   }
   ```

### FormGroup en FormControlName

We hebben nu een formulier in de HTML. De volgende stap is om ervoor te zorgen dat we de inhoud van het formulier
beschikbaar krijgen in onze TypeScript-code. Daarvoor gebruiken we de FormGroup en FormControlName directives.

1. In delivery.component.ts: initialiseer een property deliveryForm = new FormGroup({});
2. Koppel deze variabele aan de &lt;form> door middel van de \[formGroup] directive.
3. Gebruik (ngSubmit) om de submit op de form af te vangen. Doe bij een submit een console.log(deliveryForm.value). Wat
   wordt nu afgedrukt? Waarom?
4. Zet formControlName directives op de inputs. Gebruik als namen name, zipCode en number. Wat gebeurt er nu in de
   applicatie? Waarom?
5. Voeg de ontbrekende controls toe aan de constructor van je FormGroup. Hint: de constructor vraagt om een
   JavaScript-object in de vorm {formControlName: formControl}. Check dat de waarde van het formulier nu correct
   afgedrukt wordt.
6. Injecteer (fb: FormBuilder) in de constructor van de DeliveryComponent. Verwijder de initialisatie van deliveryForm.
   Initialiseer deliveryForm in plaats daarvan in de constructor met behulp van fb.group(). Werkt alles nog naar
   behoren?

### Validatie (1)

1. Gebruik Validators.required om het naam-veld verplicht te maken. Probeer het formulier te submitten zonder dat je een
   naam hebt ingevuld. Wat gebeurt er?
2. Gebruik het disabled-attribuut van je submit-button in combinatie met de waarde van deliveryForm.valid om de
   bestelknop te disablen als het formulier niet goed is ingevuld. Hint: disabled="disabled" zorgt ervoor dat een knop
   gedisabled wordt. Wat gebeurt er nu?
3. We willen de gebruiker graag tonen welk veld niet goed is ingevuld. Angular zet automatisch CSS-klassen ng-valid,
   ng-invalid, ng-touched, ng-untouched, ng-dirty en ng-pristine op inputs met een FormControl. Pas de volgende CSS toe.
   Waarom werkt dit?
   ```scss
   .addressform {
     ...
     input.ng-touched.ng-invalid {
       border-color: red;
     }
   }
   ```
4. Het is handig als de gebruiker ook weet waarom het veld niet goed is ingevuld. Maak als volgt een getter, die we
   zodadelijk in de html-template kunnen gebruiken:
   ```
   get name(): AbstractControl {
    return this.deliveryForm.get('name');
   }
   ```
5. Open delivery.component.html. Maak gebruik van *ngIf en de zojuist gemaakte getter (name.invalid) om een duidelijke
   melding aan de gebruiker te tonen indien hij het veld niet heeft ingevuld.

### Extra opdrachten

1. Voeg nu een validatie toe voor het postcodeveld (vier cijfers, twee letters). Maak daarvoor gebruik van de
   regex-validator van Angular (Validators.pattern). Maak het veld weer rood als het niet goed is ingevuld en toon een
   melding.
2. [FormBuilder.group()](https://angular.io/api/forms/FormBuilder#group) heeft een extra tweede options-parameter.
   Daarin kun je o.a. een validator toevoegen die over meerdere velden van het formulier valideert. Schrijf zo'n
   validator die checkt dat er een huisnummer is ingevuld, maar alleen indien de cijfers van de postcode NIET eindigen
   op 00.
3. Iedere keer wanneer de gebruiker het huisnummer of de postcode aanpast, zou je in een echte applicatie graag een een
   service willen aanroepen die de bijbehorende straatnaam en woonplaats opzoekt. Hiervoor kun je gebruik maken van
   formGroup.valueChanges. Log met behulp van deze property iedere wijziging aan het form naar de console (in een echte
   applicatie zou je hier niet naar de console loggen, maar een service-aanroep doen). Kun je een vertraging inbouwen,
   zodat de wijziging pas gelogd wordt als de gebruiker een halve seconde geen wijziging meer heeft gedaan?
