# Onderwerp 2: state management

## Opdracht 1: smart en dumb components

We maken in deze opdracht het eerste scherm van de wizard, waarin de gebruiker een hoofdgerecht selecteert. Onder de
keuze tonen we de selectie van de gebruiker en de prijs van het gerecht. Ook in de header van de applicatie tonen we het
totaalbedrag van de selectie van de gebruiker.

### Main dish module en smart component

1. Maak een app/main-dish/main-dish.module.ts. Je kunt hiervoor "ng new" gebruiken.
2. Maak een app/main-dish/main-dish.component.ts. Dit is de hoofdcomponent van je main-dish.module. Ook hiervoor kun je
   "ng new" gebruiken.
3. In app.component.html: neem de <app-main-dish> op, zodat die gerenderd wordt op het scherm.
4. In de shared-module hebben we een DishService beschikbaar gesteld die de te kiezen gerechten beschikbaar stelt.
   Injecteer deze in de constructor van de MainDishComponent.
5. Geef de DishService een property ```dishes: Observable<Dish[]>```.
6. Roep dishService.getDishes() aan en filter het resultaat op dish.type === 'main'. Wijs de waarde toe aan de zojuist
   gemaakte property dishes.

Je hebt nu een smart component gemaakt die informatie ophaalt uit een service. We gaan nu een dumb component maken die
de informatie gaat weergeven.

### Dumb component (deel 1)

1. Maak een app/main-dish/dish-form/dish-form.component.ts. Deze komt dus een niveau dieper dan de
   main-dish.component.ts.
2. Vul dish-form.component.html met onderstaande html-template:
   ```
   <form>
   <ul style="list-style-type: none">
    <li *ngFor="let dish of dishes">
      <label>
        <input type="radio" [formControl]="dishControl" [value]="dish">
        {{ dish.name }}
      </label>
    </li>
   </ul>
   </form>
   ```
3. De template maakt gebruik van Angulars ReactiveForm-module. Voeg deze toe aan de imports van de MainDishModule.
4. Voeg aan dish-form.component.ts de volgende variabele toe: ```dishControl = new FormControl();```
5. Bovenstaande html rendert een lijst van radio buttons in een reactive form. Voor elke waarde van de variabele dishes
   wordt een optie gerenderd. Voeg een variabele ```@Input() dishes``` toe aan aan de DishFormComponent die de te tonen
   opties gaat bevatten.
6. Toon de <app-dish-form> als onderdeel van de MainDishComponent. Maak gebruik van property binding (vierkante haken)
   om de keuze-opties door te geven aan de onderliggende component.

### Dumb component (deel 2)

FormControl is een onderdeel van de Angular-module ReactiveForms. Voor nu is het belangrijk om te onthouden dat een
dishControl.valueChanges een Observable<Dish> teruggeeft, die iedere keer als het formulier van waarde verandert de
nieuwe waarde van het form emit.

1. Maak in dish-form.component.ts een ```@Output() selectedDishChange = new EventEmitter<Dish>();```. Deze property gaat
   straks iedere keer als de waarde in het form verandert de nieuwe waarde doorgeven aan het smart component, zodat die
   dat verder kan verwerken.
2. subscribe op formControl.valueChange. Zorg ervoor dat er bij iedere valueChange een event ge-emit wordt op de
   selectedDishChange emitter.
3. Zorg ervoor dat de MainDishComponent luistert naar de selectedDishChange-events, door middel van event binding
   (ronde haakjes).
4. Zodra een hoofdgerecht gekozen is, toon dan in de MainDishComponent het gekozen gerecht en de totaalprijs.
5. Wat moet je ook alweer doen om ervoor te zorgen dat er geen memory-leaks ontstaan bij het subscriben op Observables?
   Zorg ervoor dat bij het opruimen van de DishFormComponent ge-unsubscribed wordt van formControl.valueChanges. Je kunt
   hiervoor gebruik maken van takeUntil, en een ```private destroy = new Subject<void>();``` dat je in de ngOnDestroy()
   een waarde laat emitten.
6. In dish-form.component.html staat een style-attribuut. Het is netter om dit in een afzonderlijke (s)css-file te
   zetten. Doe dat.

### Header component

We voegen nu een header component toe. De header component toont het totaalbedrag van de bestelling.

1. De header component is onderdeel van de AppComponent zelf en maakt dus deel uit van de core van je applicatie. In
   welke module plaats je deze? Maak deze module en plaats de HeaderComponent erin.
2. Toon de HeaderComponent in de AppComponent. Zorg er door middel van @Input() en @Output() voor dat de HeaderComponent
   het totaalbedrag van de gekozen maaltijd toont. Wat valt je op? Heeft het je voorkeur om dit op deze manier op te
   lossen?
